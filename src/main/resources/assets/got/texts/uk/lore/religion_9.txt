#title:Чорний Козел
#author:Яндель, мейстер Цитаделі
#types:essos
#
Чорний Козел – божество, якому поклоняються у місті Квогорі. Відомо, що місто Квогор заснували послідовники Чорного Козла. Чорний Козел вимагає щоденних кривавих жертвопринесень. Найчастіше жертвою на вівтарі опиняються телята, бички та коні, а в дні священних свят під ніж жерців у капюшонах йдуть злочинці. За часів криз і небезпек міська знать приносила в жертву своїх дітей, щоб ублажити бога, який міг захистити місто.

Поза Квогором Чорний Козел є неоднозначним божеством — так, бородаті жерці Норвосу вважали квогорського Чорного Козла демоном, мерзенним і підступним. Адепти Чорного Козла знаходять прийом в Асшаї, де немає нічого забороненого. Чорний Козел певною мірою є божеством смерті, принаймні Безликі з Браавосу вважають його втіленням Багатоликого бога смерті, як і вестероського Невідомого. Відомо що послідовники Рґлора багаторазово намагалися спалити храм Чорного Козла, останній випадок був у 300 році від З.Е.
