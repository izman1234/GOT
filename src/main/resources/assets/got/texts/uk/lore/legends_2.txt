#title:Сірий Король
#author:Невідомий
#types:westeros
#
Колись у Вік Героїв залізнородженими наказував могутній імператор, відомий просто як Сірий Король. Пануючи також і над морем, він узяв собі за дружину русалку, так що сини його та дочки на свій вибір могли жити і на землі, і в безодні вод. Діяння, що приписуються Сірому Королю співаками та жерцями островитян, воістину незліченні та дивовижні. Він вів війни зі Штормовим Богом, а також приніс вогонь на землю, насмішками змусивши його кинути вниз блискавку, від якої спалахнуло дерево.

Найбільшим звершенням Сірого короля стало вбивство Наґґі - найбільшого з морських драконів. Ходили чутки, ніби ця тварюка була настільки величезною, що годувалася левіафанами і гігантськими кракенами, а в гніві топила цілі острови. Потонулий Бог перетворив її кістки в камінь, щоб люди вічно дивувалися відвазі першого з королів. Ребра Наґґі стали стовпами і кроквами королівського палацу, її щелепи – троном. Палац цей обігрівався живим вогнем Наґґі, яким Сірий Король зумів заволодіти. Зі свого палацу Сірий Король правив Залізними островами тисячу років. Наприкінці життя, коли шкіра у Сірого Короля стала такого ж сірого кольору, як і його сиве волосся і борода, він викинув свою корону і пішов назад у море, спустившись у водяні чертоги, щоб зайняти там за законом належне йому місце — праворуч Потонулого бога.
