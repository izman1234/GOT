#title:Рґлор
#author:Яндель, мейстер Цитаделі
#types:asshai
#
Рґлор, також іменований Владикою Світла - вогняне божество, культ якого поширений у Вільних містах. Релігія Рґлора проповідує боротьбу світла з пітьмою і вважає всіх інших богів хибними. Служителі Владики Світла називають себе червоними жерцями і вважають, що Рґлору протистоїть Великий Інший, владика Темряви, Крижана Душа, Бог Ночі та Жаху, чиє справжнє ім'я заборонено. Жерці Рґлора пророкують повернення Азора Ахая, обіцяного принца, який врятує світ від Великого Іншого знову. Червоні жерці можуть творити чудеса, аж до передбачення майбутнього та воскресіння мертвих. Символами релігії є палаюче серце та вогонь.

Основою віровчення Рґлора є концепція дуальності. Молитва Владиці Світу завжди містить такі слова: "Владико Світла, зігрій нас і захисти, бо ніч темна і сповнена жахів". Рґлор потребує жертв. Той, хто служить йому, має бути готовий жертвувати богові найдорожче, що має. Таким чином, Азор Ахай, месія вчення Рґлора, вбив свою кохану дружину Ніссу-Ніссу. Звичайний спосіб жертвопринесення Рґлору – це спалення. Червоні жерці проводять із мертвими особливий ритуал, званий "поцілунок вогню" - жрець наповнює свій рот вогнем і видихає його до рота померлого.
