#title:Діти Лісу
#author:Стара Нера
#types:westeros
#
Дванадцять тисяч років тому, у Вік Зорі, коли Перших людей ще не існувало, у Вестеросі жили Діти Лісу - смагляві істоти маленького зросту, які поклонялися Старим богам. Вони не жили ні в містах, ні в замках – єдиним будинком для Дітей Лісу була природа. Діти Лісу жили на деревах, посеред озер і в печерах, носили шати з листя та взуття з кори дерев, а полювали на звірів за допомогою сагайдаків, зроблених з чардерев. Діти Лісу робили мечі та наконечники для стріл з обсидіану – досі наконечники часто можна знайти у ґрунті Півночі. Особливою повагою серед дітей лісу користувалися деревобачці - сильні перевертні, які були здатні вселятися в чардерева і, таким чином, бачити те, що відбувається в інших місцях і навіть в іншому часі. Саме вони вирізали обличчя на чардеревах, щоб ті стерегли ліс від непроханих гостей.

З появою перших людей спокій дітей лісу було порушено. Люди, боячись облич, вирізаних на чардеревах, почали їх зрубувати. Від жаху Діти Лісу розпочали війну і, за переказами, за допомогою магії втопили Перешийок, який з'єднував Вестерос з Ессосом, щоб зупинити людей, але це не допомогло Дітям – вони поступалися людям у фізичній силі. Діти Лісу уклали перемир'я з Першими людьми і навчили їх поклонятися Старим богам, а на знак дружби між народами щороку дарували Нічному Дозору сотню кинджалів з обсидіану.

Після багатьох століть, у Вестеросі з'являється новий народ - андали. Вони, незважаючи на мирні угоди, захопили королівства перших людей, знищували чардерева і вбивали всіх дітей Лісу. Останні діти Лісу, що вижили, пішли далеко на північ, і ніхто не знає, чи живі вони ще.
