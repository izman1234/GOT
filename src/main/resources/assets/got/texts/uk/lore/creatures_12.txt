#title:Велетні
#author:Алія, Мандрівниця
#types:westeros
#
Велетні жили у Вестеросі до появи перших людей. Разом із Дітьми Лісу пішли далеко на північ, а після будівництва Стіни опинилися за нею. Популяція велетнів настільки незначна, що навіть розвідники Нічного Дозору не зустрічали їх живими, а знаходили лише кістки велетнів. Зріст велетнів складає від трьох до чотирьох метрів. Вони звіроподібні, нагадують ведмедів більше, ніж людей - їхні тіла вкриті вовною, яка стає ще густішою на нижній частині тіла. Хоча грудна клітка велетнів нагадує людську, їхні руки непропорційно довгі для людини. Ноги велетнів товсті, а ступні - плоскі та ороговілі.

Вони погано бачать, але мають гарний нюх. Взимку велетні впадають у сплячку, а навесні прокидаються. Представники цієї раси можуть паруватися з людьми. Від зв'язків велетня та людини народжуються напівкровки. Жінки-велетні можуть кохатися з чоловіками-людьми, але чоловіки-велетні можуть розірвати жінку-людини під час парування. Говорять стародавньою мовою, яку забуто на південь від Стіни. Землі велетнів межують із долиною теннів. Вони їздять на мамонтах, а як зброю використовують величезні кийки.
